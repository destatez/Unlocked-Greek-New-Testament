<!DOCTYPE html>
<html>
  <head>
    <meta charset='utf-8'/>
    <style>
      #cover {
        font-family: arial; 
      }
      h1, h2, h3, #cover {
        text-align: center;
      }
      .icon img {
        width: 144px;
      }
      p {
        text-align: justify;
      }
      .apparatus p {
        margin: 0;
      }
      .verse_marker, .apparatus_marker {
        font-size: 0.8em;
      }
      .apparatus_marker {
        font-style: italic;
      }

      @media screen {
        div.chapter {
          margin-bottom: 3em;
          -webkit-columns: auto 2; /* Chrome, Safari, Opera */
          -moz-columns: auto 2; /* Firefox */
          columns: auto 2;
        }
        p {
          -webkit-column-break-inside: avoid;
          page-break-inside: avoid;
          break-inside: avoid;
        }
      }
      @media print {
        @page:right {
          margin-left: 1in;
        }
        @page:left {
          margin-right: 1in;
        }
        body {
          font-size: 80%;
        }
        div#cover {
          padding-top: 33%;
          page-break-after: always;
        }
        h1.book_name {
          page-break-before: always;
        }
        .apparatus p {
          font-size: 0.9em;
        }
        div.chapters {
          -webkit-columns: auto 2; /* Chrome, Safari, Opera */
          -moz-columns: auto 2; /* Firefox */
          columns: auto 2;
          widows: 3;
          orphans: 3;
        }
        p { page-break-inside: avoid; }
        div.orphan {
          -webkit-column-break-inside: avoid;
          page-break-inside: avoid;
          break-inside: avoid; 
        }
        span.footnote {
          float: footnote;
        }
      }
    </style>
  </head>
  <body>
    
<div class='book'><h1 class='book_name'>2Corinthians</h1>
	<div class='chapters'>
		<div class='chapter'>
			<div class='orphan'>
				<h2>Chapter 1</h2>
				<p><sup class='verse_marker'>1</sup> παυλος αποστολος χριστου ιησου δια θεληματος θεου και τιμοθεος ο αδελφος τη εκκλησια του θεου τη ουση εν κορινθω συν τοις αγιοις πασιν τοις ουσιν εν ολη τη αχαια
				</p>
			</div>
				<p><sup class='verse_marker'>2</sup> χαρις υμιν και ειρηνη απο θεου πατρος ημων και κυριου ιησου χριστου
				</p>
				<p><sup class='verse_marker'>3</sup> ευλογητος ο θεος και πατηρ του κυριου ημων ιησου χριστου ο πατηρ των οικτιρμων και θεος πασης παρακλησεως
				</p>
				<p><sup class='verse_marker'>4</sup> ο παρακαλων ημας επι παση τη θλιψει ημων εις το δυνασθαι ημας παρακαλειν τους εν παση θλιψει δια της παρακλησεως ης παρακαλουμεθα αυτοι υπο του θεου
				</p>
				<p><sup class='verse_marker'>5</sup> οτι καθως περισσευει τα παθηματα του χριστου εις ημας ουτως δια του χριστου περισσευει και η παρακλησις ημων
				</p>
				<p><sup class='verse_marker'>6</sup> ειτε δε θλιβομεθα υπερ της υμων παρακλησεως και σωτηριας ειτε παρακαλουμεθα υπερ της υμων παρακλησεως της ενεργουμενης εν υπομονη των αυτων παθηματων ων και ημεις πασχομεν και η ελπις ημων βεβαια υπερ υμων
				</p>
				<p><sup class='verse_marker'>7</sup> ειδοτες οτι ως κοινωνοι εστε των παθηματων ουτως και της παρακλησεως
				</p>
				<p><sup class='verse_marker'>8</sup> ου γαρ θελομεν υμας αγνοειν αδελφοι υπερ της θλιψεως ημων της γενομενης εν τη ασια οτι καθ υπερβολην υπερ δυναμιν εβαρηθημεν ωστε εξαπορηθηναι ημας και του ζην
				</p>
				<p><sup class='verse_marker'>9</sup> αλλα αυτοι εν εαυτοις το αποκριμα του θανατου εσχηκαμεν ινα μη πεποιθοτες ωμεν εφ εαυτοις αλλ επι τω θεω τω εγειροντι τους νεκρους
				</p>
				<p><sup class='verse_marker'>10</sup> ος εκ τηλικουτου θανατου ερρυσατο ημας και ρυσεται εις ον ηλπικαμεν [οτι] και ετι ρυσεται
				</p>
				<p><sup class='verse_marker'>11</sup> συνυπουργουντων και υμων υπερ ημων τη δεησει ινα εκ πολλων προσωπων το εις ημας χαρισμα δια πολλων ευχαριστηθη υπερ ημων
				</p>
				<p><sup class='verse_marker'>12</sup> η γαρ καυχησις ημων αυτη εστιν το μαρτυριον της συνειδησεως ημων οτι εν αγιοτητι <sup class='apparatus_marker'>12.1</sup> <sup class='apparatus_marker'>12.2</sup> και ειλικρινεια του θεου [και] ουκ εν σοφια σαρκικη αλλ εν χαριτι θεου ανεστραφημεν εν τω κοσμω περισσοτερως δε προς υμας
				</p>
				<p><sup class='verse_marker'>13</sup> ου γαρ αλλα γραφομεν υμιν αλλ η α αναγινωσκετε η και επιγινωσκετε ελπιζω δε οτι εως τελους επιγνωσεσθε
				</p>
				<p><sup class='verse_marker'>14</sup> καθως και επεγνωτε ημας απο μερους οτι καυχημα υμων εσμεν καθαπερ και υμεις ημων εν τη ημερα του κυριου  <sup class='apparatus_marker'>14.1</sup> <sup class='apparatus_marker'>14.2</sup> ιησου
				</p>
				<p><sup class='verse_marker'>15</sup> και ταυτη τη πεποιθησει εβουλομην προτερον προς υμας ελθειν ινα δευτεραν χαριν <sup class='apparatus_marker'>15.1</sup> <sup class='apparatus_marker'>15.2</sup> σχητε
				</p>
				<p><sup class='verse_marker'>16</sup> και δι υμων διελθειν εις μακεδονιαν και παλιν απο μακεδονιας ελθειν προς υμας και υφ υμων προπεμφθηναι εις την ιουδαιαν
				</p>
				<p><sup class='verse_marker'>17</sup> τουτο ουν βουλομενος μητι αρα τη ελαφρια εχρησαμην η α βουλευομαι κατα σαρκα βουλευομαι ινα η παρ εμοι το ναι ναι και το ου ου
				</p>
				<p><sup class='verse_marker'>18</sup> πιστος δε ο θεος οτι ο λογος ημων ο προς υμας ουκ εστιν ναι και ου
				</p>
				<p><sup class='verse_marker'>19</sup> ο του θεου γαρ υιος χριστος ιησους <sup class='apparatus_marker'>19.1</sup> <sup class='apparatus_marker'>19.2</sup> ο εν υμιν δι ημων κηρυχθεις δι εμου και σιλουανου και τιμοθεου ουκ εγενετο ναι και ου αλλα ναι εν αυτω γεγονεν
				</p>
				<p><sup class='verse_marker'>20</sup> οσαι γαρ επαγγελιαι θεου εν αυτω το ναι διο και δι αυτου το αμην τω θεω προς δοξαν δι ημων
				</p>
				<p><sup class='verse_marker'>21</sup> ο δε βεβαιων ημας συν υμιν εις χριστον και χρισας ημας θεος
				</p>
				<p><sup class='verse_marker'>22</sup>  <sup class='apparatus_marker'>22.1</sup> <sup class='apparatus_marker'>22.2</sup> και σφραγισαμενος ημας και δους τον αρραβωνα του πνευματος εν ταις καρδιαις ημων
				</p>
				<p><sup class='verse_marker'>23</sup> εγω δε μαρτυρα τον θεον επικαλουμαι επι την εμην ψυχην οτι φειδομενος υμων ουκετι ηλθον εις κορινθον
				</p>
				<p><sup class='verse_marker'>24</sup> ουχ οτι κυριευομεν υμων της πιστεως αλλα συνεργοι εσμεν της χαρας υμων τη γαρ πιστει εστηκατε
				</p>
			<hr/>
			<div class='apparatus'>
				<p><sup class='apparatus_marker'>12.1</sup> VAR1: αγιοτητι 
				</p>
				<p><sup class='apparatus_marker'>12.2</sup> VAR2: απλοτητι 
				</p>
				<p><sup class='apparatus_marker'>14.1</sup> VAR1: ημων 
				</p>
				<p><sup class='apparatus_marker'>14.2</sup> VAR2: [ημων] 
				</p>
				<p><sup class='apparatus_marker'>15.1</sup> VAR1: χαραν 
				</p>
				<p><sup class='apparatus_marker'>15.2</sup> VAR2: χαριν 
				</p>
				<p><sup class='apparatus_marker'>19.1</sup> VAR1: χριστος ιησους 
				</p>
				<p><sup class='apparatus_marker'>19.2</sup> VAR2: ιησους χριστος 
				</p>
				<p><sup class='apparatus_marker'>22.1</sup> VAR1: [ο] 
				</p>
				<p><sup class='apparatus_marker'>22.2</sup> VAR2: ο 
				</p>
			</div>
		</div>
		<div class='chapter'>
			<div class='orphan'>
				<h2>Chapter 2</h2>
				<p><sup class='verse_marker'>1</sup> εκρινα γαρ εμαυτω τουτο το μη παλιν εν λυπη προς υμας ελθειν
				</p>
			</div>
				<p><sup class='verse_marker'>2</sup> ει γαρ εγω λυπω υμας και τις ο ευφραινων με ει μη ο λυπουμενος εξ εμου
				</p>
				<p><sup class='verse_marker'>3</sup> και εγραψα τουτο αυτο ινα μη ελθων λυπην σχω αφ ων εδει με χαιρειν πεποιθως επι παντας υμας οτι η εμη χαρα παντων υμων εστιν
				</p>
				<p><sup class='verse_marker'>4</sup> εκ γαρ πολλης θλιψεως και συνοχης καρδιας εγραψα υμιν δια πολλων δακρυων ουχ ινα λυπηθητε αλλα την αγαπην ινα γνωτε ην εχω περισσοτερως εις υμας
				</p>
				<p><sup class='verse_marker'>5</sup> ει δε τις λελυπηκεν ουκ εμε λελυπηκεν αλλα απο μερους ινα μη επιβαρω παντας υμας
				</p>
				<p><sup class='verse_marker'>6</sup> ικανον τω τοιουτω η επιτιμια αυτη η υπο των πλειονων
				</p>
				<p><sup class='verse_marker'>7</sup> ωστε τουναντιον μαλλον <sup class='apparatus_marker'>7.1</sup> υμας χαρισασθαι και παρακαλεσαι μη πως τη περισσοτερα λυπη καταποθη ο τοιουτος
				</p>
				<p><sup class='verse_marker'>8</sup> διο παρακαλω υμας κυρωσαι εις αυτον αγαπην
				</p>
				<p><sup class='verse_marker'>9</sup> εις τουτο γαρ και εγραψα ινα γνω την δοκιμην υμων ει εις παντα υπηκοοι εστε
				</p>
				<p><sup class='verse_marker'>10</sup> ω δε τι χαριζεσθε καγω και γαρ εγω ο κεχαρισμαι ει τι κεχαρισμαι δι υμας εν προσωπω χριστου
				</p>
				<p><sup class='verse_marker'>11</sup> ινα μη πλεονεκτηθωμεν υπο του σατανα ου γαρ αυτου τα νοηματα αγνοουμεν
				</p>
				<p><sup class='verse_marker'>12</sup> ελθων δε εις την τρωαδα εις το ευαγγελιον του χριστου και θυρας μοι ανεωγμενης εν κυριω
				</p>
				<p><sup class='verse_marker'>13</sup> ουκ εσχηκα ανεσιν τω πνευματι μου τω μη ευρειν με τιτον τον αδελφον μου αλλα αποταξαμενος αυτοις εξηλθον εις μακεδονιαν
				</p>
				<p><sup class='verse_marker'>14</sup> τω δε θεω χαρις τω παντοτε θριαμβευοντι ημας εν τω χριστω και την οσμην της γνωσεως αυτου φανερουντι δι ημων εν παντι τοπω
				</p>
				<p><sup class='verse_marker'>15</sup> οτι χριστου ευωδια εσμεν τω θεω εν τοις σωζομενοις και εν τοις απολλυμενοις
				</p>
				<p><sup class='verse_marker'>16</sup> οις μεν οσμη εκ θανατου εις θανατον οις δε οσμη εκ ζωης εις ζωην και προς ταυτα τις ικανος
				</p>
				<p><sup class='verse_marker'>17</sup> ου γαρ εσμεν ως οι πολλοι καπηλευοντες τον λογον του θεου αλλ ως εξ ειλικρινειας αλλ ως εκ θεου κατεναντι θεου εν χριστω λαλουμεν
				</p>
			<hr/>
			<div class='apparatus'>
				<p><sup class='apparatus_marker'>7.1</sup> VAR2: μαλλον 
				</p>
			</div>
		</div>
		<div class='chapter'>
			<div class='orphan'>
				<h2>Chapter 3</h2>
				<p><sup class='verse_marker'>1</sup> αρχομεθα παλιν εαυτους συνιστανειν η μη χρηζομεν ως τινες συστατικων επιστολων προς υμας η εξ υμων
				</p>
			</div>
				<p><sup class='verse_marker'>2</sup> η επιστολη ημων υμεις εστε εγγεγραμμενη εν ταις καρδιαις ημων γινωσκομενη και αναγινωσκομενη υπο παντων ανθρωπων
				</p>
				<p><sup class='verse_marker'>3</sup> φανερουμενοι οτι εστε επιστολη χριστου διακονηθεισα υφ ημων εγγεγραμμενη ου μελανι αλλα πνευματι θεου ζωντος ουκ εν πλαξιν λιθιναις αλλ εν πλαξιν καρδιαις σαρκιναις
				</p>
				<p><sup class='verse_marker'>4</sup> πεποιθησιν δε τοιαυτην εχομεν δια του χριστου προς τον θεον
				</p>
				<p><sup class='verse_marker'>5</sup> ουχ οτι αφ εαυτων ικανοι εσμεν λογισασθαι τι ως εξ εαυτων αλλ η ικανοτης ημων εκ του θεου
				</p>
				<p><sup class='verse_marker'>6</sup> ος και ικανωσεν ημας διακονους καινης διαθηκης ου γραμματος αλλα πνευματος το γαρ γραμμα αποκτεννει  <sup class='apparatus_marker'>6.1</sup> <sup class='apparatus_marker'>6.2</sup> το δε πνευμα ζωοποιει
				</p>
				<p><sup class='verse_marker'>7</sup> ει δε η διακονια του θανατου εν γραμμασιν εντετυπωμενη λιθοις εγενηθη εν δοξη ωστε μη δυνασθαι ατενισαι τους υιους ισραηλ εις το προσωπον μωυσεως δια την δοξαν του προσωπου αυτου την καταργουμενην
				</p>
				<p><sup class='verse_marker'>8</sup> πως ουχι μαλλον η διακονια του πνευματος εσται εν δοξη
				</p>
				<p><sup class='verse_marker'>9</sup> ει γαρ τη <sup class='apparatus_marker'>9.1</sup> <sup class='apparatus_marker'>9.2</sup> διακονια της κατακρισεως δοξα πολλω μαλλον περισσευει η διακονια της δικαιοσυνης δοξη
				</p>
				<p><sup class='verse_marker'>10</sup> και γαρ ου δεδοξασται το δεδοξασμενον εν τουτω τω μερει εινεκεν της υπερβαλλουσης δοξης
				</p>
				<p><sup class='verse_marker'>11</sup> ει γαρ το καταργουμενον δια δοξης πολλω μαλλον το μενον εν δοξη
				</p>
				<p><sup class='verse_marker'>12</sup> εχοντες ουν τοιαυτην ελπιδα πολλη παρρησια χρωμεθα
				</p>
				<p><sup class='verse_marker'>13</sup> και ου καθαπερ μωυσης ετιθει καλυμμα επι το προσωπον αυτου προς το μη ατενισαι τους υιους ισραηλ εις το τελος του καταργουμενου
				</p>
				<p><sup class='verse_marker'>14</sup> αλλα επωρωθη τα νοηματα αυτων αχρι γαρ της σημερον ημερας το αυτο καλυμμα επι τη αναγνωσει της παλαιας διαθηκης μενει μη ανακαλυπτομενον οτι εν χριστω καταργειται
				</p>
				<p><sup class='verse_marker'>15</sup> αλλ εως σημερον ηνικα αν αναγινωσκηται μωυσης καλυμμα επι την καρδιαν αυτων κειται
				</p>
				<p><sup class='verse_marker'>16</sup> ηνικα δε εαν επιστρεψη προς κυριον περιαιρειται το καλυμμα
				</p>
				<p><sup class='verse_marker'>17</sup> ο δε κυριος το πνευμα εστιν ου δε το πνευμα κυριου ελευθερια
				</p>
				<p><sup class='verse_marker'>18</sup> ημεις δε παντες ανακεκαλυμμενω προσωπω την δοξαν κυριου κατοπτριζομενοι την αυτην εικονα μεταμορφουμεθα απο δοξης εις δοξαν καθαπερ απο κυριου πνευματος
				</p>
			<hr/>
			<div class='apparatus'>
				<p><sup class='apparatus_marker'>6.1</sup> VAR1: αποκτεινει 
				</p>
				<p><sup class='apparatus_marker'>6.2</sup> VAR2: αποκτεννει 
				</p>
				<p><sup class='apparatus_marker'>9.1</sup> VAR1: η 
				</p>
				<p><sup class='apparatus_marker'>9.2</sup> VAR2: τη 
				</p>
			</div>
		</div>
		<div class='chapter'>
			<div class='orphan'>
				<h2>Chapter 4</h2>
				<p><sup class='verse_marker'>1</sup> δια τουτο εχοντες την διακονιαν ταυτην καθως ηλεηθημεν ουκ εγκακουμεν
				</p>
			</div>
				<p><sup class='verse_marker'>2</sup> αλλα απειπαμεθα τα κρυπτα της αισχυνης μη περιπατουντες εν πανουργια μηδε δολουντες τον λογον του θεου αλλα τη φανερωσει της αληθειας συνιστανοντες εαυτους προς πασαν συνειδησιν ανθρωπων ενωπιον του θεου
				</p>
				<p><sup class='verse_marker'>3</sup> ει δε και εστιν κεκαλυμμενον το ευαγγελιον ημων εν τοις απολλυμενοις εστιν κεκαλυμμενον
				</p>
				<p><sup class='verse_marker'>4</sup> εν οις ο θεος του αιωνος τουτου ετυφλωσεν τα νοηματα των απιστων εις το μη αυγασαι τον φωτισμον του ευαγγελιου της δοξης του χριστου ος εστιν εικων του θεου
				</p>
				<p><sup class='verse_marker'>5</sup> ου γαρ εαυτους κηρυσσομεν αλλα χριστον ιησουν <sup class='apparatus_marker'>5.1</sup> <sup class='apparatus_marker'>5.2</sup> κυριον εαυτους δε δουλους υμων δια ιησουν
				</p>
				<p><sup class='verse_marker'>6</sup> οτι ο θεος ο ειπων εκ σκοτους φως λαμψει ος ελαμψεν εν ταις καρδιαις ημων προς φωτισμον της γνωσεως της δοξης του θεου εν προσωπω ιησου <sup class='apparatus_marker'>6.1</sup> χριστου
				</p>
				<p><sup class='verse_marker'>7</sup> εχομεν δε τον θησαυρον τουτον εν οστρακινοις σκευεσιν ινα η υπερβολη της δυναμεως η του θεου και μη εξ ημων
				</p>
				<p><sup class='verse_marker'>8</sup> εν παντι θλιβομενοι αλλ ου στενοχωρουμενοι απορουμενοι αλλ ουκ εξαπορουμενοι
				</p>
				<p><sup class='verse_marker'>9</sup> διωκομενοι αλλ ουκ εγκαταλειπομενοι καταβαλλομενοι αλλ ουκ απολλυμενοι
				</p>
				<p><sup class='verse_marker'>10</sup> παντοτε την νεκρωσιν του ιησου εν τω σωματι περιφεροντες ινα και η ζωη του ιησου εν τω σωματι ημων φανερωθη
				</p>
				<p><sup class='verse_marker'>11</sup> αει γαρ ημεις οι ζωντες εις θανατον παραδιδομεθα δια ιησουν ινα και η ζωη του ιησου φανερωθη εν τη θνητη σαρκι ημων
				</p>
				<p><sup class='verse_marker'>12</sup> ωστε ο θανατος εν ημιν ενεργειται η δε ζωη εν υμιν
				</p>
				<p><sup class='verse_marker'>13</sup> εχοντες δε το αυτο πνευμα της πιστεως κατα το γεγραμμενον επιστευσα διο ελαλησα και ημεις πιστευομεν διο και λαλουμεν
				</p>
				<p><sup class='verse_marker'>14</sup> ειδοτες οτι ο εγειρας τον  <sup class='apparatus_marker'>14.1</sup> <sup class='apparatus_marker'>14.2</sup> ιησουν και ημας συν ιησου εγερει και παραστησει συν υμιν
				</p>
				<p><sup class='verse_marker'>15</sup> τα γαρ παντα δι υμας ινα η χαρις πλεονασασα δια των πλειονων την ευχαριστιαν περισσευση εις την δοξαν του θεου
				</p>
				<p><sup class='verse_marker'>16</sup> διο ουκ εγκακουμεν αλλ ει και ο εξω ημων ανθρωπος διαφθειρεται αλλ ο εσω ημων ανακαινουται ημερα και ημερα
				</p>
				<p><sup class='verse_marker'>17</sup> το γαρ παραυτικα ελαφρον της θλιψεως  <sup class='apparatus_marker'>17.1</sup> καθ υπερβολην εις υπερβολην αιωνιον βαρος δοξης κατεργαζεται ημιν
				</p>
				<p><sup class='verse_marker'>18</sup> μη σκοπουντων ημων τα βλεπομενα αλλα τα μη βλεπομενα τα γαρ βλεπομενα προσκαιρα τα δε μη βλεπομενα αιωνια
				</p>
			<hr/>
			<div class='apparatus'>
				<p><sup class='apparatus_marker'>5.1</sup> VAR1: χριστον ιησουν 
				</p>
				<p><sup class='apparatus_marker'>5.2</sup> VAR2: ιησουν χριστον 
				</p>
				<p><sup class='apparatus_marker'>6.1</sup> VAR2: [ιησου] 
				</p>
				<p><sup class='apparatus_marker'>14.1</sup> VAR1: [κυριον] 
				</p>
				<p><sup class='apparatus_marker'>14.2</sup> VAR2: κυριον 
				</p>
				<p><sup class='apparatus_marker'>17.1</sup> VAR2: ημων 
				</p>
			</div>
		</div>
		<div class='chapter'>
			<div class='orphan'>
				<h2>Chapter 5</h2>
				<p><sup class='verse_marker'>1</sup> οιδαμεν γαρ οτι εαν η επιγειος ημων οικια του σκηνους καταλυθη οικοδομην εκ θεου εχομεν οικιαν αχειροποιητον αιωνιον εν τοις ουρανοις
				</p>
			</div>
				<p><sup class='verse_marker'>2</sup> και γαρ εν τουτω στεναζομεν το οικητηριον ημων το εξ ουρανου επενδυσασθαι επιποθουντες
				</p>
				<p><sup class='verse_marker'>3</sup> ει γε και  ενδυσαμενοι <sup class='apparatus_marker'>3.1</sup> <sup class='apparatus_marker'>3.2</sup> ου γυμνοι ευρεθησομεθα
				</p>
				<p><sup class='verse_marker'>4</sup> και γαρ οι οντες εν τω σκηνει στεναζομεν βαρουμενοι εφ ω ου θελομεν εκδυσασθαι αλλ επενδυσασθαι ινα καταποθη το θνητον υπο της ζωης
				</p>
				<p><sup class='verse_marker'>5</sup> ο δε κατεργασαμενος ημας εις αυτο τουτο θεος ο δους ημιν τον αρραβωνα του πνευματος
				</p>
				<p><sup class='verse_marker'>6</sup> θαρρουντες ουν παντοτε και ειδοτες οτι ενδημουντες εν τω σωματι εκδημουμεν απο του κυριου
				</p>
				<p><sup class='verse_marker'>7</sup> δια πιστεως γαρ περιπατουμεν ου δια ειδους
				</p>
				<p><sup class='verse_marker'>8</sup> θαρρουμεν δε και ευδοκουμεν μαλλον εκδημησαι εκ του σωματος και ενδημησαι προς τον κυριον
				</p>
				<p><sup class='verse_marker'>9</sup> διο και φιλοτιμουμεθα ειτε ενδημουντες ειτε εκδημουντες ευαρεστοι αυτω ειναι
				</p>
				<p><sup class='verse_marker'>10</sup> τους γαρ παντας ημας φανερωθηναι δει εμπροσθεν του βηματος του χριστου ινα κομισηται εκαστος τα δια του σωματος προς α επραξεν ειτε αγαθον ειτε φαυλον
				</p>
				<p><sup class='verse_marker'>11</sup> ειδοτες ουν τον φοβον του κυριου ανθρωπους πειθομεν θεω δε πεφανερωμεθα ελπιζω δε και εν ταις συνειδησεσιν υμων πεφανερωσθαι
				</p>
				<p><sup class='verse_marker'>12</sup> ου παλιν εαυτους συνιστανομεν υμιν αλλα αφορμην διδοντες υμιν καυχηματος υπερ ημων ινα εχητε προς τους εν προσωπω καυχωμενους και μη εν καρδια
				</p>
				<p><sup class='verse_marker'>13</sup> ειτε γαρ εξεστημεν θεω ειτε σωφρονουμεν υμιν
				</p>
				<p><sup class='verse_marker'>14</sup> η γαρ αγαπη του χριστου συνεχει ημας κριναντας τουτο οτι εις υπερ παντων απεθανεν αρα οι παντες απεθανον
				</p>
				<p><sup class='verse_marker'>15</sup> και υπερ παντων απεθανεν ινα οι ζωντες μηκετι εαυτοις ζωσιν αλλα τω υπερ αυτων αποθανοντι και εγερθεντι
				</p>
				<p><sup class='verse_marker'>16</sup> ωστε ημεις απο του νυν ουδενα οιδαμεν κατα σαρκα ει και εγνωκαμεν κατα σαρκα χριστον αλλα νυν ουκετι γινωσκομεν
				</p>
				<p><sup class='verse_marker'>17</sup> ωστε ει τις εν χριστω καινη κτισις τα αρχαια παρηλθεν ιδου γεγονεν καινα
				</p>
				<p><sup class='verse_marker'>18</sup> τα δε παντα εκ του θεου του καταλλαξαντος ημας εαυτω δια χριστου και δοντος ημιν την διακονιαν της καταλλαγης
				</p>
				<p><sup class='verse_marker'>19</sup> ως οτι θεος ην εν χριστω κοσμον καταλλασσων εαυτω μη λογιζομενος αυτοις τα παραπτωματα αυτων και θεμενος εν ημιν τον λογον της καταλλαγης
				</p>
				<p><sup class='verse_marker'>20</sup> υπερ χριστου ουν πρεσβευομεν ως του θεου παρακαλουντος δι ημων δεομεθα υπερ χριστου καταλλαγητε τω θεω
				</p>
				<p><sup class='verse_marker'>21</sup> τον μη γνοντα αμαρτιαν υπερ ημων αμαρτιαν εποιησεν ινα ημεις γενωμεθα δικαιοσυνη θεου εν αυτω
				</p>
			<hr/>
			<div class='apparatus'>
				<p><sup class='apparatus_marker'>3.1</sup> VAR1: ενδυσαμενοι 
				</p>
				<p><sup class='apparatus_marker'>3.2</sup> VAR2: εκδυσαμενοι 
				</p>
			</div>
		</div>
		<div class='chapter'>
			<div class='orphan'>
				<h2>Chapter 6</h2>
				<p><sup class='verse_marker'>1</sup> συνεργουντες δε και παρακαλουμεν μη εις κενον την χαριν του θεου δεξασθαι υμας
				</p>
			</div>
				<p><sup class='verse_marker'>2</sup> λεγει γαρ καιρω δεκτω επηκουσα σου και εν ημερα σωτηριας εβοηθησα σοι ιδου νυν καιρος ευπροσδεκτος ιδου νυν ημερα σωτηριας
				</p>
				<p><sup class='verse_marker'>3</sup> μηδεμιαν εν μηδενι διδοντες προσκοπην ινα μη μωμηθη η διακονια
				</p>
				<p><sup class='verse_marker'>4</sup> αλλ εν παντι συνισταντες <sup class='apparatus_marker'>4.1</sup> <sup class='apparatus_marker'>4.2</sup> εαυτους ως θεου διακονοι εν υπομονη πολλη εν θλιψεσιν εν αναγκαις εν στενοχωριαις
				</p>
				<p><sup class='verse_marker'>5</sup> εν πληγαις εν φυλακαις εν ακαταστασιαις εν κοποις εν αγρυπνιαις εν νηστειαις
				</p>
				<p><sup class='verse_marker'>6</sup> εν αγνοτητι εν γνωσει εν μακροθυμια εν χρηστοτητι εν πνευματι αγιω εν αγαπη ανυποκριτω
				</p>
				<p><sup class='verse_marker'>7</sup> εν λογω αληθειας εν δυναμει θεου δια των οπλων της δικαιοσυνης των δεξιων και αριστερων
				</p>
				<p><sup class='verse_marker'>8</sup> δια δοξης και ατιμιας δια δυσφημιας και ευφημιας ως πλανοι και αληθεις
				</p>
				<p><sup class='verse_marker'>9</sup> ως αγνοουμενοι και επιγινωσκομενοι ως αποθνησκοντες και ιδου ζωμεν ως παιδευομενοι και μη θανατουμενοι
				</p>
				<p><sup class='verse_marker'>10</sup> ως λυπουμενοι αει δε χαιροντες ως πτωχοι πολλους δε πλουτιζοντες ως μηδεν εχοντες και παντα κατεχοντες
				</p>
				<p><sup class='verse_marker'>11</sup> το στομα ημων ανεωγεν προς υμας κορινθιοι η καρδια ημων πεπλατυνται
				</p>
				<p><sup class='verse_marker'>12</sup> ου στενοχωρεισθε εν ημιν στενοχωρεισθε δε εν τοις σπλαγχνοις υμων
				</p>
				<p><sup class='verse_marker'>13</sup> την δε αυτην αντιμισθιαν ως τεκνοις λεγω πλατυνθητε και υμεις
				</p>
				<p><sup class='verse_marker'>14</sup> μη γινεσθε ετεροζυγουντες απιστοις τις γαρ μετοχη δικαιοσυνη και ανομια η τις κοινωνια φωτι προς σκοτος
				</p>
				<p><sup class='verse_marker'>15</sup> τις δε συμφωνησις χριστου προς βελιαρ η τις μερις πιστω μετα απιστου
				</p>
				<p><sup class='verse_marker'>16</sup> τις δε συγκαταθεσις ναω θεου μετα ειδωλων ημεις γαρ ναος θεου εσμεν ζωντος καθως ειπεν ο θεος οτι ενοικησω εν αυτοις και εμπεριπατησω και εσομαι αυτων θεος και αυτοι εσονται μου λαος
				</p>
				<p><sup class='verse_marker'>17</sup> διο εξελθατε εκ μεσου αυτων και αφορισθητε λεγει κυριος και ακαθαρτου μη απτεσθε καγω εισδεξομαι υμας
				</p>
				<p><sup class='verse_marker'>18</sup> και εσομαι υμιν εις πατερα και υμεις εσεσθε μοι εις υιους και θυγατερας λεγει κυριος παντοκρατωρ
				</p>
			<hr/>
			<div class='apparatus'>
				<p><sup class='apparatus_marker'>4.1</sup> VAR1: συνιστανοντες 
				</p>
				<p><sup class='apparatus_marker'>4.2</sup> VAR2: συνισταντες 
				</p>
			</div>
		</div>
		<div class='chapter'>
			<div class='orphan'>
				<h2>Chapter 7</h2>
				<p><sup class='verse_marker'>1</sup> ταυτας ουν εχοντες τας επαγγελιας αγαπητοι καθαρισωμεν εαυτους απο παντος μολυσμου σαρκος και πνευματος επιτελουντες αγιωσυνην εν φοβω θεου
				</p>
			</div>
				<p><sup class='verse_marker'>2</sup> χωρησατε ημας ουδενα ηδικησαμεν ουδενα εφθειραμεν ουδενα επλεονεκτησαμεν
				</p>
				<p><sup class='verse_marker'>3</sup> προς κατακρισιν ου λεγω προειρηκα γαρ οτι εν ταις καρδιαις ημων εστε εις το συναποθανειν και συζην
				</p>
				<p><sup class='verse_marker'>4</sup> πολλη μοι παρρησια προς υμας πολλη μοι καυχησις υπερ υμων πεπληρωμαι τη παρακλησει υπερπερισσευομαι τη χαρα επι παση τη θλιψει ημων
				</p>
				<p><sup class='verse_marker'>5</sup> και γαρ ελθοντων ημων εις μακεδονιαν ουδεμιαν εσχηκεν ανεσιν η σαρξ ημων αλλ εν παντι θλιβομενοι εξωθεν μαχαι εσωθεν φοβοι
				</p>
				<p><sup class='verse_marker'>6</sup> αλλ ο παρακαλων τους ταπεινους παρεκαλεσεν ημας ο θεος εν τη παρουσια τιτου
				</p>
				<p><sup class='verse_marker'>7</sup> ου μονον δε εν τη παρουσια αυτου αλλα και εν τη παρακλησει η παρεκληθη εφ υμιν αναγγελλων ημιν την υμων επιποθησιν τον υμων οδυρμον τον υμων ζηλον υπερ εμου ωστε με μαλλον χαρηναι
				</p>
				<p><sup class='verse_marker'>8</sup> οτι ει και ελυπησα υμας εν τη επιστολη ου μεταμελομαι ει και μετεμελομην βλεπω  <sup class='apparatus_marker'>8.1</sup> οτι η επιστολη εκεινη ει και προς ωραν ελυπησεν υμας
				</p>
				<p><sup class='verse_marker'>9</sup> νυν χαιρω ουχ οτι ελυπηθητε αλλ οτι ελυπηθητε εις μετανοιαν ελυπηθητε γαρ κατα θεον ινα εν μηδενι ζημιωθητε εξ ημων
				</p>
				<p><sup class='verse_marker'>10</sup> η γαρ κατα θεον λυπη μετανοιαν εις σωτηριαν αμεταμελητον εργαζεται η δε του κοσμου λυπη θανατον κατεργαζεται
				</p>
				<p><sup class='verse_marker'>11</sup> ιδου γαρ αυτο τουτο το κατα θεον λυπηθηναι ποσην κατειργασατο υμιν σπουδην αλλα απολογιαν αλλα αγανακτησιν αλλα φοβον αλλα επιποθησιν αλλα ζηλον αλλα εκδικησιν εν παντι συνεστησατε εαυτους αγνους ειναι τω πραγματι
				</p>
				<p><sup class='verse_marker'>12</sup> αρα ει και εγραψα υμιν ουχ ενεκεν του αδικησαντος  <sup class='apparatus_marker'>12.1</sup> ουδε ενεκεν του αδικηθεντος αλλ ενεκεν του φανερωθηναι την σπουδην υμων την υπερ ημων προς υμας ενωπιον του θεου
				</p>
				<p><sup class='verse_marker'>13</sup> δια τουτο παρακεκλημεθα επι δε τη παρακλησει ημων περισσοτερως μαλλον εχαρημεν επι τη χαρα τιτου οτι αναπεπαυται το πνευμα αυτου απο παντων υμων
				</p>
				<p><sup class='verse_marker'>14</sup> οτι ει τι αυτω υπερ υμων κεκαυχημαι ου κατησχυνθην αλλ ως παντα εν αληθεια ελαλησαμεν υμιν ουτως και η καυχησις ημων  <sup class='apparatus_marker'>14.1</sup> επι τιτου αληθεια εγενηθη
				</p>
				<p><sup class='verse_marker'>15</sup> και τα σπλαγχνα αυτου περισσοτερως εις υμας εστιν αναμιμνησκομενου την παντων υμων υπακοην ως μετα φοβου και τρομου εδεξασθε αυτον
				</p>
				<p><sup class='verse_marker'>16</sup> χαιρω οτι εν παντι θαρρω εν υμιν
				</p>
			<hr/>
			<div class='apparatus'>
				<p><sup class='apparatus_marker'>8.1</sup> VAR2: [γαρ] 
				</p>
				<p><sup class='apparatus_marker'>12.1</sup> VAR1: [αλλ] 
				</p>
				<p><sup class='apparatus_marker'>14.1</sup> VAR2: η 
				</p>
			</div>
		</div>
		<div class='chapter'>
			<div class='orphan'>
				<h2>Chapter 8</h2>
				<p><sup class='verse_marker'>1</sup> γνωριζομεν δε υμιν αδελφοι την χαριν του θεου την δεδομενην εν ταις εκκλησιαις της μακεδονιας
				</p>
			</div>
				<p><sup class='verse_marker'>2</sup> οτι εν πολλη δοκιμη θλιψεως η περισσεια της χαρας αυτων και η κατα βαθους πτωχεια αυτων επερισσευσεν εις το πλουτος της απλοτητος αυτων
				</p>
				<p><sup class='verse_marker'>3</sup> οτι κατα δυναμιν μαρτυρω και παρα δυναμιν αυθαιρετοι
				</p>
				<p><sup class='verse_marker'>4</sup> μετα πολλης παρακλησεως δεομενοι ημων την χαριν και την κοινωνιαν της διακονιας της εις τους αγιους
				</p>
				<p><sup class='verse_marker'>5</sup> και ου καθως ηλπισαμεν αλλα εαυτους εδωκαν πρωτον τω κυριω και ημιν δια θεληματος θεου
				</p>
				<p><sup class='verse_marker'>6</sup> εις το παρακαλεσαι ημας τιτον ινα καθως προενηρξατο ουτως και επιτελεση εις υμας και την χαριν ταυτην
				</p>
				<p><sup class='verse_marker'>7</sup> αλλ ωσπερ εν παντι περισσευετε πιστει και λογω και γνωσει και παση σπουδη και τη εξ ημων εν υμιν αγαπη ινα και εν ταυτη τη χαριτι περισσευητε
				</p>
				<p><sup class='verse_marker'>8</sup> ου κατ επιταγην λεγω αλλα δια της ετερων σπουδης και το της υμετερας αγαπης γνησιον δοκιμαζων
				</p>
				<p><sup class='verse_marker'>9</sup> γινωσκετε γαρ την χαριν του κυριου ημων ιησου χριστου <sup class='apparatus_marker'>9.1</sup> <sup class='apparatus_marker'>9.2</sup> οτι δι υμας επτωχευσεν πλουσιος ων ινα υμεις τη εκεινου πτωχεια πλουτησητε
				</p>
				<p><sup class='verse_marker'>10</sup> και γνωμην εν τουτω διδωμι τουτο γαρ υμιν συμφερει οιτινες ου μονον το ποιησαι αλλα και το θελειν προενηρξασθε απο περυσι
				</p>
				<p><sup class='verse_marker'>11</sup> νυνι δε και το ποιησαι επιτελεσατε οπως καθαπερ η προθυμια του θελειν ουτως και το επιτελεσαι εκ του εχειν
				</p>
				<p><sup class='verse_marker'>12</sup> ει γαρ η προθυμια προκειται καθο εαν εχη ευπροσδεκτος ου καθο ουκ εχει
				</p>
				<p><sup class='verse_marker'>13</sup> ου γαρ ινα αλλοις ανεσις υμιν θλιψις αλλ εξ ισοτητος εν τω νυν καιρω το υμων περισσευμα εις το εκεινων υστερημα
				</p>
				<p><sup class='verse_marker'>14</sup> ινα και το εκεινων περισσευμα γενηται εις το υμων υστερημα οπως γενηται ισοτης
				</p>
				<p><sup class='verse_marker'>15</sup> καθως γεγραπται ο το πολυ ουκ επλεονασεν και ο το ολιγον ουκ ηλαττονησεν
				</p>
				<p><sup class='verse_marker'>16</sup> χαρις δε τω θεω τω διδοντι <sup class='apparatus_marker'>16.1</sup> <sup class='apparatus_marker'>16.2</sup> την αυτην σπουδην υπερ υμων εν τη καρδια τιτου
				</p>
				<p><sup class='verse_marker'>17</sup> οτι την μεν παρακλησιν εδεξατο σπουδαιοτερος δε υπαρχων αυθαιρετος εξηλθεν προς υμας
				</p>
				<p><sup class='verse_marker'>18</sup> συνεπεμψαμεν δε μετ αυτου τον αδελφον ου ο επαινος εν τω ευαγγελιω δια πασων των εκκλησιων
				</p>
				<p><sup class='verse_marker'>19</sup> ου μονον δε αλλα και χειροτονηθεις υπο των εκκλησιων συνεκδημος ημων συν <sup class='apparatus_marker'>19.1</sup> <sup class='apparatus_marker'>19.2</sup> τη χαριτι ταυτη τη διακονουμενη υφ ημων προς την  <sup class='apparatus_marker'>19.3</sup> του κυριου δοξαν και προθυμιαν ημων
				</p>
				<p><sup class='verse_marker'>20</sup> στελλομενοι τουτο μη τις ημας μωμησηται εν τη αδροτητι ταυτη τη διακονουμενη υφ ημων
				</p>
				<p><sup class='verse_marker'>21</sup> προνοουμεν γαρ καλα ου μονον ενωπιον κυριου αλλα και ενωπιον ανθρωπων
				</p>
				<p><sup class='verse_marker'>22</sup> συνεπεμψαμεν δε αυτοις τον αδελφον ημων ον εδοκιμασαμεν εν πολλοις πολλακις σπουδαιον οντα νυνι δε πολυ σπουδαιοτερον πεποιθησει πολλη τη εις υμας
				</p>
				<p><sup class='verse_marker'>23</sup> ειτε υπερ τιτου κοινωνος εμος και εις υμας συνεργος ειτε αδελφοι ημων αποστολοι εκκλησιων δοξα χριστου
				</p>
				<p><sup class='verse_marker'>24</sup> την ουν ενδειξιν της αγαπης υμων και ημων καυχησεως υπερ υμων εις αυτους ενδεικνυμενοι <sup class='apparatus_marker'>24.1</sup> <sup class='apparatus_marker'>24.2</sup> εις προσωπον των εκκλησιων
				</p>
			<hr/>
			<div class='apparatus'>
				<p><sup class='apparatus_marker'>9.1</sup> VAR1: [χριστου] 
				</p>
				<p><sup class='apparatus_marker'>9.2</sup> VAR2: χριστου 
				</p>
				<p><sup class='apparatus_marker'>16.1</sup> VAR1: διδοντι 
				</p>
				<p><sup class='apparatus_marker'>16.2</sup> VAR2: δοντι 
				</p>
				<p><sup class='apparatus_marker'>19.1</sup> VAR1: εν 
				</p>
				<p><sup class='apparatus_marker'>19.2</sup> VAR2: συν 
				</p>
				<p><sup class='apparatus_marker'>19.3</sup> VAR2: [αυτου] 
				</p>
				<p><sup class='apparatus_marker'>24.1</sup> VAR1: ενδειξασθε 
				</p>
				<p><sup class='apparatus_marker'>24.2</sup> VAR2: ενδεικνυμενοι 
				</p>
			</div>
		</div>
		<div class='chapter'>
			<div class='orphan'>
				<h2>Chapter 9</h2>
				<p><sup class='verse_marker'>1</sup> περι μεν γαρ της διακονιας της εις τους αγιους περισσον μοι εστιν το γραφειν υμιν
				</p>
			</div>
				<p><sup class='verse_marker'>2</sup> οιδα γαρ την προθυμιαν υμων ην υπερ υμων καυχωμαι μακεδοσιν οτι αχαια παρεσκευασται απο περυσι και το υμων ζηλος ηρεθισεν τους πλειονας
				</p>
				<p><sup class='verse_marker'>3</sup> επεμψα δε τους αδελφους ινα μη το καυχημα ημων το υπερ υμων κενωθη εν τω μερει τουτω ινα καθως ελεγον παρεσκευασμενοι ητε
				</p>
				<p><sup class='verse_marker'>4</sup> μη πως εαν ελθωσιν συν εμοι μακεδονες και ευρωσιν υμας απαρασκευαστους καταισχυνθωμεν ημεις ινα μη λεγωμεν <sup class='apparatus_marker'>4.1</sup> <sup class='apparatus_marker'>4.2</sup> υμεις εν τη υποστασει ταυτη
				</p>
				<p><sup class='verse_marker'>5</sup> αναγκαιον ουν ηγησαμην παρακαλεσαι τους αδελφους ινα προελθωσιν εις υμας και προκαταρτισωσιν την προεπηγγελμενην ευλογιαν υμων ταυτην ετοιμην ειναι ουτως ως ευλογιαν και μη ως πλεονεξιαν
				</p>
				<p><sup class='verse_marker'>6</sup> τουτο δε ο σπειρων φειδομενως φειδομενως και θερισει και ο σπειρων επ ευλογιαις επ ευλογιαις και θερισει
				</p>
				<p><sup class='verse_marker'>7</sup> εκαστος καθως προηρηται τη καρδια μη εκ λυπης η εξ αναγκης ιλαρον γαρ δοτην αγαπα ο θεος
				</p>
				<p><sup class='verse_marker'>8</sup> δυνατει δε ο θεος πασαν χαριν περισσευσαι εις υμας ινα εν παντι παντοτε πασαν αυταρκειαν εχοντες περισσευητε εις παν εργον αγαθον
				</p>
				<p><sup class='verse_marker'>9</sup> καθως γεγραπται εσκορπισεν εδωκεν τοις πενησιν η δικαιοσυνη αυτου μενει εις τον αιωνα
				</p>
				<p><sup class='verse_marker'>10</sup> ο δε επιχορηγων σπορον <sup class='apparatus_marker'>10.1</sup> <sup class='apparatus_marker'>10.2</sup> τω σπειροντι και αρτον εις βρωσιν χορηγησει και πληθυνει τον σπορον υμων και αυξησει τα γενηματα της δικαιοσυνης υμων
				</p>
				<p><sup class='verse_marker'>11</sup> εν παντι πλουτιζομενοι εις πασαν απλοτητα ητις κατεργαζεται δι ημων ευχαριστιαν τω θεω
				</p>
				<p><sup class='verse_marker'>12</sup> οτι η διακονια της λειτουργιας ταυτης ου μονον εστιν προσαναπληρουσα τα υστερηματα των αγιων αλλα και περισσευουσα δια πολλων ευχαριστιων τω θεω
				</p>
				<p><sup class='verse_marker'>13</sup> δια της δοκιμης της διακονιας ταυτης δοξαζοντες τον θεον επι τη υποταγη της ομολογιας υμων εις το ευαγγελιον του χριστου και απλοτητι της κοινωνιας εις αυτους και εις παντας
				</p>
				<p><sup class='verse_marker'>14</sup> και αυτων δεησει υπερ υμων επιποθουντων υμας δια την υπερβαλλουσαν χαριν του θεου εφ υμιν
				</p>
				<p><sup class='verse_marker'>15</sup> χαρις τω θεω επι τη ανεκδιηγητω αυτου δωρεα
				</p>
			<hr/>
			<div class='apparatus'>
				<p><sup class='apparatus_marker'>4.1</sup> VAR1: λεγωμεν 
				</p>
				<p><sup class='apparatus_marker'>4.2</sup> VAR2: λεγω 
				</p>
				<p><sup class='apparatus_marker'>10.1</sup> VAR1: σπερμα 
				</p>
				<p><sup class='apparatus_marker'>10.2</sup> VAR2: σπορον 
				</p>
			</div>
		</div>
		<div class='chapter'>
			<div class='orphan'>
				<h2>Chapter 10</h2>
				<p><sup class='verse_marker'>1</sup> αυτος δε εγω παυλος παρακαλω υμας δια της πραυτητος και επιεικειας του χριστου ος κατα προσωπον μεν ταπεινος εν υμιν απων δε θαρρω εις υμας
				</p>
			</div>
				<p><sup class='verse_marker'>2</sup> δεομαι δε το μη παρων θαρρησαι τη πεποιθησει η λογιζομαι τολμησαι επι τινας τους λογιζομενους ημας ως κατα σαρκα περιπατουντας
				</p>
				<p><sup class='verse_marker'>3</sup> εν σαρκι γαρ περιπατουντες ου κατα σαρκα στρατευομεθα
				</p>
				<p><sup class='verse_marker'>4</sup> τα γαρ οπλα της στρατειας ημων ου σαρκικα αλλα δυνατα τω θεω προς καθαιρεσιν οχυρωματων
				</p>
				<p><sup class='verse_marker'>5</sup> λογισμους καθαιρουντες και παν υψωμα επαιρομενον κατα της γνωσεως του θεου και αιχμαλωτιζοντες παν νοημα εις την υπακοην του χριστου
				</p>
				<p><sup class='verse_marker'>6</sup> και εν ετοιμω εχοντες εκδικησαι πασαν παρακοην οταν πληρωθη υμων η υπακοη
				</p>
				<p><sup class='verse_marker'>7</sup> τα κατα προσωπον βλεπετε ει τις πεποιθεν εαυτω χριστου ειναι τουτο λογιζεσθω παλιν εφ εαυτου οτι καθως αυτος χριστου ουτως και ημεις
				</p>
				<p><sup class='verse_marker'>8</sup> εαν  <sup class='apparatus_marker'>8.1</sup> <sup class='apparatus_marker'>8.2</sup> γαρ περισσοτερον τι καυχησωμαι περι της εξουσιας ημων ης εδωκεν ο κυριος εις οικοδομην και ουκ εις καθαιρεσιν υμων ουκ αισχυνθησομαι
				</p>
				<p><sup class='verse_marker'>9</sup> ινα μη δοξω ως αν εκφοβειν υμας δια των επιστολων
				</p>
				<p><sup class='verse_marker'>10</sup> οτι αι επιστολαι μεν φησιν βαρειαι και ισχυραι η δε παρουσια του σωματος ασθενης και ο λογος εξουθενημενος
				</p>
				<p><sup class='verse_marker'>11</sup> τουτο λογιζεσθω ο τοιουτος οτι οιοι εσμεν τω λογω δι επιστολων αποντες τοιουτοι και παροντες τω εργω
				</p>
				<p><sup class='verse_marker'>12</sup> ου γαρ τολμωμεν εγκριναι η συγκριναι εαυτους τισιν των εαυτους συνιστανοντων αλλα αυτοι εν εαυτοις εαυτους μετρουντες και συγκρινοντες εαυτους εαυτοις ου συνιασιν
				</p>
				<p><sup class='verse_marker'>13</sup> ημεις δε ουκ εις τα αμετρα καυχησομεθα αλλα κατα το μετρον του κανονος ου εμερισεν ημιν ο θεος μετρου εφικεσθαι αχρι και υμων
				</p>
				<p><sup class='verse_marker'>14</sup> ου γαρ ως μη εφικνουμενοι εις υμας υπερεκτεινομεν εαυτους αχρι γαρ και υμων εφθασαμεν εν τω ευαγγελιω του χριστου
				</p>
				<p><sup class='verse_marker'>15</sup> ουκ εις τα αμετρα καυχωμενοι εν αλλοτριοις κοποις ελπιδα δε εχοντες αυξανομενης της πιστεως υμων εν υμιν μεγαλυνθηναι κατα τον κανονα ημων εις περισσειαν
				</p>
				<p><sup class='verse_marker'>16</sup> εις τα υπερεκεινα υμων ευαγγελισασθαι ουκ εν αλλοτριω κανονι εις τα ετοιμα καυχησασθαι
				</p>
				<p><sup class='verse_marker'>17</sup> ο δε καυχωμενος εν κυριω καυχασθω
				</p>
				<p><sup class='verse_marker'>18</sup> ου γαρ ο εαυτον συνιστανων εκεινος εστιν δοκιμος αλλα ον ο κυριος συνιστησιν
				</p>
			<hr/>
			<div class='apparatus'>
				<p><sup class='apparatus_marker'>8.1</sup> VAR1: τε 
				</p>
				<p><sup class='apparatus_marker'>8.2</sup> VAR2: [τε] 
				</p>
			</div>
		</div>
		<div class='chapter'>
			<div class='orphan'>
				<h2>Chapter 11</h2>
				<p><sup class='verse_marker'>1</sup> οφελον ανειχεσθε μου μικρον τι αφροσυνης αλλα και ανεχεσθε μου
				</p>
			</div>
				<p><sup class='verse_marker'>2</sup> ζηλω γαρ υμας θεου ζηλω ηρμοσαμην γαρ υμας ενι ανδρι παρθενον αγνην παραστησαι τω χριστω
				</p>
				<p><sup class='verse_marker'>3</sup> φοβουμαι δε μη πως ως ο οφις εξηπατησεν ευαν εν τη πανουργια αυτου φθαρη τα νοηματα υμων απο της απλοτητος [και της αγνοτητος] της εις τον χριστον
				</p>
				<p><sup class='verse_marker'>4</sup> ει μεν γαρ ο ερχομενος αλλον ιησουν κηρυσσει ον ουκ εκηρυξαμεν η πνευμα ετερον λαμβανετε ο ουκ ελαβετε η ευαγγελιον ετερον ο ουκ εδεξασθε καλως ανεχεσθε
				</p>
				<p><sup class='verse_marker'>5</sup> λογιζομαι γαρ μηδεν υστερηκεναι των υπερ λιαν αποστολων
				</p>
				<p><sup class='verse_marker'>6</sup> ει δε και ιδιωτης τω λογω αλλ ου τη γνωσει αλλ εν παντι φανερωσαντες εν πασιν εις υμας
				</p>
				<p><sup class='verse_marker'>7</sup> η αμαρτιαν εποιησα εμαυτον ταπεινων ινα υμεις υψωθητε οτι δωρεαν το του θεου ευαγγελιον ευηγγελισαμην υμιν
				</p>
				<p><sup class='verse_marker'>8</sup> αλλας εκκλησιας εσυλησα λαβων οψωνιον προς την υμων διακονιαν
				</p>
				<p><sup class='verse_marker'>9</sup> και παρων προς υμας και υστερηθεις ου κατεναρκησα ουθενος το γαρ υστερημα μου προσανεπληρωσαν οι αδελφοι ελθοντες απο μακεδονιας και εν παντι αβαρη εμαυτον υμιν ετηρησα και τηρησω
				</p>
				<p><sup class='verse_marker'>10</sup> εστιν αληθεια χριστου εν εμοι οτι η καυχησις αυτη ου φραγησεται εις εμε εν τοις κλιμασιν της αχαιας
				</p>
				<p><sup class='verse_marker'>11</sup> δια τι οτι ουκ αγαπω υμας ο θεος οιδεν
				</p>
				<p><sup class='verse_marker'>12</sup> ο δε ποιω και ποιησω ινα εκκοψω την αφορμην των θελοντων αφορμην ινα εν ω καυχωνται ευρεθωσιν καθως και ημεις
				</p>
				<p><sup class='verse_marker'>13</sup> οι γαρ τοιουτοι ψευδαποστολοι εργαται δολιοι μετασχηματιζομενοι εις αποστολους χριστου
				</p>
				<p><sup class='verse_marker'>14</sup> και ου θαυμα αυτος γαρ ο σατανας μετασχηματιζεται εις αγγελον φωτος
				</p>
				<p><sup class='verse_marker'>15</sup> ου μεγα ουν ει και οι διακονοι αυτου μετασχηματιζονται ως διακονοι δικαιοσυνης ων το τελος εσται κατα τα εργα αυτων
				</p>
				<p><sup class='verse_marker'>16</sup> παλιν λεγω μη τις με δοξη αφρονα ειναι ει δε μη γε καν ως αφρονα δεξασθε με ινα καγω μικρον τι καυχησωμαι
				</p>
				<p><sup class='verse_marker'>17</sup> ο λαλω ου κατα κυριον λαλω αλλ ως εν αφροσυνη εν ταυτη τη υποστασει της καυχησεως
				</p>
				<p><sup class='verse_marker'>18</sup> επει πολλοι καυχωνται κατα  <sup class='apparatus_marker'>18.1</sup> σαρκα καγω καυχησομαι
				</p>
				<p><sup class='verse_marker'>19</sup> ηδεως γαρ ανεχεσθε των αφρονων φρονιμοι οντες
				</p>
				<p><sup class='verse_marker'>20</sup> ανεχεσθε γαρ ει τις υμας καταδουλοι ει τις κατεσθιει ει τις λαμβανει ει τις επαιρεται ει τις εις προσωπον υμας δερει
				</p>
				<p><sup class='verse_marker'>21</sup> κατα ατιμιαν λεγω ως οτι ημεις ησθενηκαμεν εν ω δ αν τις τολμα εν αφροσυνη λεγω τολμω καγω
				</p>
				<p><sup class='verse_marker'>22</sup> εβραιοι εισιν καγω ισραηλιται εισιν καγω σπερμα αβρααμ εισιν καγω
				</p>
				<p><sup class='verse_marker'>23</sup> διακονοι χριστου εισιν παραφρονων λαλω υπερ εγω εν κοποις περισσοτερως εν φυλακαις περισσοτερως εν πληγαις υπερβαλλοντως εν θανατοις πολλακις
				</p>
				<p><sup class='verse_marker'>24</sup> υπο ιουδαιων πεντακις τεσσερακοντα παρα μιαν ελαβον
				</p>
				<p><sup class='verse_marker'>25</sup> τρις ερραβδισθην απαξ ελιθασθην τρις εναυαγησα νυχθημερον εν τω βυθω πεποιηκα
				</p>
				<p><sup class='verse_marker'>26</sup> οδοιποριαις πολλακις κινδυνοις ποταμων κινδυνοις ληστων κινδυνοις εκ γενους κινδυνοις εξ εθνων κινδυνοις εν πολει κινδυνοις εν ερημια κινδυνοις εν θαλασση κινδυνοις εν ψευδαδελφοις
				</p>
				<p><sup class='verse_marker'>27</sup> κοπω και μοχθω εν αγρυπνιαις πολλακις εν λιμω και διψει εν νηστειαις πολλακις εν ψυχει και γυμνοτητι
				</p>
				<p><sup class='verse_marker'>28</sup> χωρις των παρεκτος η επιστασις μοι η καθ ημεραν η μεριμνα πασων των εκκλησιων
				</p>
				<p><sup class='verse_marker'>29</sup> τις ασθενει και ουκ ασθενω τις σκανδαλιζεται και ουκ εγω πυρουμαι
				</p>
				<p><sup class='verse_marker'>30</sup> ει καυχασθαι δει τα της ασθενειας  <sup class='apparatus_marker'>30.1</sup> <sup class='apparatus_marker'>30.2</sup> καυχησομαι
				</p>
				<p><sup class='verse_marker'>31</sup> ο θεος και πατηρ του κυριου ιησου οιδεν ο ων ευλογητος εις τους αιωνας οτι ου ψευδομαι
				</p>
				<p><sup class='verse_marker'>32</sup> εν δαμασκω ο εθναρχης αρετα του βασιλεως εφρουρει την πολιν δαμασκηνων πιασαι με
				</p>
				<p><sup class='verse_marker'>33</sup> και δια θυριδος εν σαργανη εχαλασθην δια του τειχους και εξεφυγον τας χειρας αυτου
				</p>
			<hr/>
			<div class='apparatus'>
				<p><sup class='apparatus_marker'>18.1</sup> VAR1: [την] 
				</p>
				<p><sup class='apparatus_marker'>30.1</sup> VAR1: [μου] 
				</p>
				<p><sup class='apparatus_marker'>30.2</sup> VAR2: μου 
				</p>
			</div>
		</div>
		<div class='chapter'>
			<div class='orphan'>
				<h2>Chapter 12</h2>
				<p><sup class='verse_marker'>1</sup> καυχασθαι δει ου συμφερον μεν ελευσομαι δε εις οπτασιας και αποκαλυψεις κυριου
				</p>
			</div>
				<p><sup class='verse_marker'>2</sup> οιδα ανθρωπον εν χριστω προ ετων δεκατεσσαρων ειτε εν σωματι ουκ οιδα ειτε εκτος του σωματος ουκ οιδα ο θεος οιδεν αρπαγεντα τον τοιουτον εως τριτου ουρανου
				</p>
				<p><sup class='verse_marker'>3</sup> και οιδα τον τοιουτον ανθρωπον ειτε εν σωματι ειτε χωρις του σωματος ουκ οιδα <sup class='apparatus_marker'>3.1</sup> <sup class='apparatus_marker'>3.2</sup> ο θεος οιδεν
				</p>
				<p><sup class='verse_marker'>4</sup> οτι ηρπαγη εις τον παραδεισον και ηκουσεν αρρητα ρηματα α ουκ εξον ανθρωπω λαλησαι
				</p>
				<p><sup class='verse_marker'>5</sup> υπερ του τοιουτου καυχησομαι υπερ δε εμαυτου ου καυχησομαι ει μη εν ταις ασθενειαις
				</p>
				<p><sup class='verse_marker'>6</sup> εαν γαρ θελησω καυχησασθαι ουκ εσομαι αφρων αληθειαν γαρ ερω φειδομαι δε μη τις εις εμε λογισηται υπερ ο βλεπει με η ακουει  <sup class='apparatus_marker'>6.1</sup> εξ εμου
				</p>
				<p><sup class='verse_marker'>7</sup> και τη υπερβολη των αποκαλυψεων διο ινα μη υπεραιρωμαι εδοθη μοι σκολοψ τη σαρκι αγγελος σατανα ινα με κολαφιζη ινα μη υπεραιρωμαι
				</p>
				<p><sup class='verse_marker'>8</sup> υπερ τουτου τρις τον κυριον παρεκαλεσα ινα αποστη απ εμου
				</p>
				<p><sup class='verse_marker'>9</sup> και ειρηκεν μοι αρκει σοι η χαρις μου η γαρ δυναμις εν ασθενεια τελειται ηδιστα ουν μαλλον καυχησομαι εν ταις ασθενειαις μου <sup class='apparatus_marker'>9.1</sup> ινα επισκηνωση επ εμε η δυναμις του χριστου
				</p>
				<p><sup class='verse_marker'>10</sup> διο ευδοκω εν ασθενειαις εν υβρεσιν εν αναγκαις εν διωγμοις και στενοχωριαις υπερ χριστου οταν γαρ ασθενω τοτε δυνατος ειμι
				</p>
				<p><sup class='verse_marker'>11</sup> γεγονα αφρων υμεις με ηναγκασατε εγω γαρ ωφειλον υφ υμων συνιστασθαι ουδεν γαρ υστερησα των υπερ λιαν αποστολων ει και ουδεν ειμι
				</p>
				<p><sup class='verse_marker'>12</sup> τα μεν σημεια του αποστολου κατειργασθη εν υμιν εν παση υπομονη σημειοις τε <sup class='apparatus_marker'>12.1</sup> <sup class='apparatus_marker'>12.2</sup> και τερασιν και δυναμεσιν
				</p>
				<p><sup class='verse_marker'>13</sup> τι γαρ εστιν ο ησσωθητε υπερ τας λοιπας εκκλησιας ει μη οτι αυτος εγω ου κατεναρκησα υμων χαρισασθε μοι την αδικιαν ταυτην
				</p>
				<p><sup class='verse_marker'>14</sup> ιδου τριτον τουτο ετοιμως εχω ελθειν προς υμας και ου καταναρκησω ου γαρ ζητω τα υμων αλλα υμας ου γαρ οφειλει τα τεκνα τοις γονευσιν θησαυριζειν αλλα οι γονεις τοις τεκνοις
				</p>
				<p><sup class='verse_marker'>15</sup> εγω δε ηδιστα δαπανησω και εκδαπανηθησομαι υπερ των ψυχων υμων ει περισσοτερως υμας αγαπων <sup class='apparatus_marker'>15.1</sup> <sup class='apparatus_marker'>15.2</sup> ησσον αγαπωμαι
				</p>
				<p><sup class='verse_marker'>16</sup> εστω δε εγω ου κατεβαρησα υμας αλλα υπαρχων πανουργος δολω υμας ελαβον
				</p>
				<p><sup class='verse_marker'>17</sup> μη τινα ων απεσταλκα προς υμας δι αυτου επλεονεκτησα υμας
				</p>
				<p><sup class='verse_marker'>18</sup> παρεκαλεσα τιτον και συναπεστειλα τον αδελφον μητι επλεονεκτησεν υμας τιτος ου τω αυτω πνευματι περιεπατησαμεν ου τοις αυτοις ιχνεσιν
				</p>
				<p><sup class='verse_marker'>19</sup> παλαι δοκειτε οτι υμιν απολογουμεθα κατεναντι θεου εν χριστω λαλουμεν τα δε παντα αγαπητοι υπερ της υμων οικοδομης
				</p>
				<p><sup class='verse_marker'>20</sup> φοβουμαι γαρ μη πως ελθων ουχ οιους θελω ευρω υμας καγω ευρεθω υμιν οιον ου θελετε μη πως ερις ζηλος θυμοι εριθειαι καταλαλιαι ψιθυρισμοι φυσιωσεις ακαταστασιαι
				</p>
				<p><sup class='verse_marker'>21</sup> μη παλιν ελθοντος μου ταπεινωση με ο θεος μου προς υμας και πενθησω πολλους των προημαρτηκοτων και μη μετανοησαντων επι τη ακαθαρσια και πορνεια και ασελγεια η επραξαν
				</p>
			<hr/>
			<div class='apparatus'>
				<p><sup class='apparatus_marker'>3.1</sup> VAR1: [ουκ οιδα] 
				</p>
				<p><sup class='apparatus_marker'>3.2</sup> VAR2: ουκ οιδα 
				</p>
				<p><sup class='apparatus_marker'>6.1</sup> VAR2: [τι] 
				</p>
				<p><sup class='apparatus_marker'>9.1</sup> VAR2: μου 
				</p>
				<p><sup class='apparatus_marker'>12.1</sup> VAR1: [τε] 
				</p>
				<p><sup class='apparatus_marker'>12.2</sup> VAR2: τε 
				</p>
				<p><sup class='apparatus_marker'>15.1</sup> VAR1: αγαπω 
				</p>
				<p><sup class='apparatus_marker'>15.2</sup> VAR2: <αγαπων> 
				</p>
			</div>
		</div>
		<div class='chapter'>
			<div class='orphan'>
				<h2>Chapter 13</h2>
				<p><sup class='verse_marker'>1</sup> τριτον τουτο ερχομαι προς υμας επι στοματος δυο μαρτυρων και τριων σταθησεται παν ρημα
				</p>
			</div>
				<p><sup class='verse_marker'>2</sup> προειρηκα και προλεγω ως παρων το δευτερον και απων νυν τοις προημαρτηκοσιν και τοις λοιποις πασιν οτι εαν ελθω εις το παλιν ου φεισομαι
				</p>
				<p><sup class='verse_marker'>3</sup> επει δοκιμην ζητειτε του εν εμοι λαλουντος χριστου ος εις υμας ουκ ασθενει αλλα δυνατει εν υμιν
				</p>
				<p><sup class='verse_marker'>4</sup> και γαρ εσταυρωθη εξ ασθενειας αλλα ζη εκ δυναμεως θεου και γαρ ημεις ασθενουμεν εν αυτω αλλα ζησομεν συν αυτω εκ δυναμεως θεου  εις υμας <sup class='apparatus_marker'>4.1</sup> <sup class='apparatus_marker'>4.2</sup>
				</p>
				<p><sup class='verse_marker'>5</sup> εαυτους πειραζετε ει εστε εν τη πιστει εαυτους δοκιμαζετε η ουκ επιγινωσκετε εαυτους οτι ιησους χριστος εν υμιν ει μητι αδοκιμοι εστε
				</p>
				<p><sup class='verse_marker'>6</sup> ελπιζω δε οτι γνωσεσθε οτι ημεις ουκ εσμεν αδοκιμοι
				</p>
				<p><sup class='verse_marker'>7</sup> ευχομεθα δε προς τον θεον μη ποιησαι υμας κακον μηδεν ουχ ινα ημεις δοκιμοι φανωμεν αλλ ινα υμεις το καλον ποιητε ημεις δε ως αδοκιμοι ωμεν
				</p>
				<p><sup class='verse_marker'>8</sup> ου γαρ δυναμεθα τι κατα της αληθειας αλλα υπερ της αληθειας
				</p>
				<p><sup class='verse_marker'>9</sup> χαιρομεν γαρ οταν ημεις ασθενωμεν υμεις δε δυνατοι ητε τουτο και ευχομεθα την υμων καταρτισιν
				</p>
				<p><sup class='verse_marker'>10</sup> δια τουτο ταυτα απων γραφω ινα παρων μη αποτομως χρησωμαι κατα την εξουσιαν ην ο κυριος εδωκεν μοι εις οικοδομην και ουκ εις καθαιρεσιν
				</p>
				<p><sup class='verse_marker'>11</sup> λοιπον αδελφοι χαιρετε καταρτιζεσθε παρακαλεισθε το αυτο φρονειτε ειρηνευετε και ο θεος της αγαπης και ειρηνης εσται μεθ υμων
				</p>
				<p><sup class='verse_marker'>12</sup> ασπασασθε αλληλους εν αγιω φιληματι ασπαζονται υμας οι αγιοι παντες
				</p>
				<p><sup class='verse_marker'>13</sup> η χαρις του κυριου ιησου χριστου <sup class='apparatus_marker'>13.1</sup> <sup class='apparatus_marker'>13.2</sup> και η αγαπη του θεου και η κοινωνια του αγιου πνευματος μετα παντων υμων
				</p>
			<hr/>
			<div class='apparatus'>
				<p><sup class='apparatus_marker'>4.1</sup> VAR1: [εις υμας] 
				</p>
				<p><sup class='apparatus_marker'>4.2</sup> VAR2: εις υμας 
				</p>
				<p><sup class='apparatus_marker'>13.1</sup> VAR1: [χριστου] 
				</p>
				<p><sup class='apparatus_marker'>13.2</sup> VAR2: χριστου 
				</p>
			</div>
		</div>
	</div>
</div>
  </body>
</html>
